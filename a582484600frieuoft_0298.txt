286

Concilium poterit, sive legibus nonnulliS, sive praeceptis et
admonitionibus saltem ad clerum et populum.

G. Causae ad forum ecclesiasticum spectantes cognoscantur
et definiantur per processum summarium sine figura et strepitu
judicii, servatis in forma substantialibus tantum, ut in causis
matrimonialibus lege sancitum est. — Plurimae enim formae
processus ordinarii, ut in corpore juris canonici describuntur et
succedentibus permultis rescriptis exponuntur, praesenti per-
fectiori formae jurisprudentiae non amplius conveniunt, nec ob
particulares plurimas consuetudines observari possunt, imo si
observarentur, nimium dispendium tum temporis tum pecuniarum
et molestiarum exigerent. Eam ipsam ob causam episcopi coacti
fuerunt, ut delicta etiam graviora clericorum aut sine poena
dissimulare aut praetermisso processu judiciali modo administra-
tivo et ex informata solum conscientia judicare et punire satius
ducerent, unde vel defensio accusati, excluso appellationis
auxilio, periclitabatur, vel disciplinae ecclesiasticae nervus immi-
nuebatur vel etiam episcopalis auctoritas ceu arbitraria prorsus
traducebatur. Ad causas itaque ecclesiasticas rite tractandas et
secure terminandaS, ad removendam tum negligentiam in sub-
stantialibus tum nimiam in accidentalibus moram, magnopere
exoptatur, ut codex ecclesiasticus in lucem edatur, quo processus
judiciarius in his causiS, et praesertim in litigiosis et criminali-
bus, observandus praescribatur, in toto orbe catholico uniformis

H. Sed non tantum quoad processum judiciarium, sed quoad
ceteras quoque materias leyislationis ecclesiasticae cocleae authen-
ticus pernecessarius est. Legum vigor servari non potest, nisi
claris et indubiis verbis constet, quaenam leges et in quantum
obligent subditos In legislatione vero ecclesiastica haec certitu-
dinis nota summopere desideratur, praesertim si «Corpus juris
canonici» attenditur, cujus decretales Gregorii IX., liber Sextus
et Clementinae plurimas quidem leges semper valituras continent,
quae vero quoad alia capita legibus posterioribus vel etiam justa
et legitima consuetudine abrogantur. Unde fit, ut non tautum
in scholis sed et in judiciis plurimi haesitent anxii, num
haec vel illa lex valore adhuc polleat nec ne, quo facto periculum
certe adjacet, ne unitas Ecclesiae in re disciplinae labefactetur.
Praeterea leges recentiores Ecclesiae in innumeris fere constitu-
tionibus et decisionibus dispersae inveniuntur, ita ut proba eorum
scientia, perlustratis uberrimis fontibuS, etiam doctioribus viris
perquam difficilis evadat.

Quapropter Patres in Concilio congregati rogantur, ut
aliqua provida dispositione efficiant, vel Sanctam Sedem exorent,
ut per nonnullos celebriores et probatissimos Canonum doc-
tores, lustratis omnibus Ecclesiae legibuS, collectio canonum per

