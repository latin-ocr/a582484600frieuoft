67

potest, quibus artibuS, quibus machinationibus impetere et negare
ausi sint illi, qui personalem et a tota Ecclesia independentem
Rom. Pontificis infallibilem auctoritatem propugnant.

Cum Leo II. definitionem sextae synodi ad Episcopos Hi-
spaniae mitteret, ut synodaliter susciperent et divulgarent, haec
scribit: «Agathonem literas suas et totius synodi Romanae
epistolam ad Orientales misisse, pro confirmatione duarum natu-
ralium voluntatum et operationum in uno Domino nostro Jesu
Christ0, et condemnationem eorum, qui aliter docuerunt, et haec
singula relegerunt, ac retractaverunt (Patres orientales, qui cum
Legatis convenerant). Et quia quae Dei sunt, cum ejus timore
atque amore scrutati sunt, ejus nutu vere per eos confessionis
sinceritas demonstrata est ac confirmata.» Postea dicit damnatos
Cyrum, Sergium . . . Honorium‚ «qui flammam haeretici dog-
matis, non ut decuit apostolicam auctoritatem, incipientem ex-
tinxit, sed negligendo confovit.» Illos postea hortatur, ut de-
finitionem divulgent eique subscribant, «ut in unius evangelicae
atque apostolicae fidei consonantia nobiscum et cum universali
sancta synodo per suae subscriptionis confessionem tanquam prae-
sens spiritu conveniant.»

Ex qua epistola tria eruuntur: 1⁰ confirmatur factum dam-
nationis Honorii3 2⁰ dicit epistolam Agathonis dogmaticam et
epistolam synodi Romanae, non simpliciter a sexta synodo fuisse
susceptaS, sed postquam relegeram, retractatam et scrutati fuerant,
id est secundum eum ritum, quo utuntur concilia oecumenica in
recipiendis scriptis de fide Rom. Pontificum, ut acta conciliorum
ostendunt, et quinta synodus solemniter profitetur. 3⁰ Romanum
Pontificem mittere definitionem sextae synodi, ut Episcopi Hispani
subscribant eo modO, quo subscripsissent, si fuissent praesentes
Concilio, id est examinando et judicando.

Hispani Episcopi in Concilio congregati Toletano XIV., ita
secundum mentem Leonis II. respondent: «Gesta synodalia, et
cum gestis quoque Leonis antiquae Romae Pontificis invitatoria
epistolaris gratiae consulta suscepimUS, per quae omnis ordo
gestorum gestaque ordinum dilucide patuerunt. Qua epistola
praesules Hispaniae invitati sunt, ut praedicta synodalia instituta
nostri vigoris manerent auctoritate suffulta (en quomodo Hispani
bene ex epistola Pontificis intellexerant, etiam eorum auctori-
tatem postulari) omnibusque per nos sub regno Hispaniae consi-
stentibus patescerent divulganda.»

Postea cap. HL: «Sed licet in unum generaliter colligi per
idem tempus Hispanorum omnium Praesulum societas nequivisset3
sparsis tamen sedibus atque locis, praefatas gestarum regulas
pertractandas suscepimus, susceptasque perlegimus, approbantes
in his de utrarumque Jesu Christi Filii Dei differentia naturarum,

5*

