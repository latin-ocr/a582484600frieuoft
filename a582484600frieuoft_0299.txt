287

totum orbem catholicum vigentium fiat, quae a Sancta Sede

approbetur et in lucem edatur.

I. In rebus lituryicis ea semper Ecclesiae catholicae doctrina
et praxis fuit, ut ritus sacri, qui veris regulis divinae fidei
morumque conveniunt et Ecclesiarum antiquissimo usu corrobo-
rantur, quantum fieri potuerit, illaesi custodiantur. Sicut
orientalium Ecclesiarum liturgia respectivis populis a Sancta
Sede summis curis et studiis servatur, ita liturgia Romanae
Ecclesiae, veritate, gravitate, sanctitate et salubri efficacia mira-
biliter excellenS, omnibus latinum ritum sequentibus, ita optime
praecipitur, ut tum unitas Ecclesiae commendetur, tum indigen-
tiis populorum sapienter consulatur. Quum inter hos populos
plures sint, quorum linguae ab indole loquendi romanarum
nationum quam maxime distant, germanae et slavicae nationes
nonnulla peculiaria inde ab antiquissimo tempore in usum
deduxerunt, veluti si suis vernaculis orationibus et canticis sacras
functiones comitantur, vel etiam psalmodiam patria lingua
exercent. Sacrae jam Congregationi Rituum injungendum videtur,
ut in hujusmodi quaestionibus non eundem omnibus rigorem
adhibeat, sed immemorabiles usus salutares, conservata utique
in substantialibus unitate Ecclesiae, non tantun] toleret, sed et
permittat, imo approbet ipsa, vel approbandos synodis provin-
cialibus committat. Ad unitatis substantiam vero semper et
exacte pertinere dignoscuntur, quae in Missali, Rituali, Pontificali
Romano ac in Ceremoniali Episcoporum latinis verbis dicenda
assignantur. Rituali Romano ceterum nonnullae functiones sacrae
addi solent, quae in specialibus dioecesium vel provinciarum
Ritualibus juxta approbatam immemorabilem consuetudinem expo—
nuntur et praescribuntur.

Quum cantus ecclesiastici vel Gregoriani maxima sit aucto—
ritas et vis, non parva vero in notis musicalibus discrepantia
codicum et librorum, Commissio virorum peritorum decernatur
constituenda, qui ut jam saepius a S. Sede coeptum est, denique
authenticam cantilenarum editionem procurent.

In Breviario Romano aliquae emendationes exoptantur.
Propter auctos in cura pastorali labores et sacerdotum penuriam
brevior pensi canonici forma desideratur maxime in nocturnis
Plures psalmi et lectiones in officiis saepe iteratis Confessorum

et Martyrum, ita frequenter recurrunt, ut eadem saepissime
repetantur, alii psalmi autem raro recitandi sint. Lectiones

11011 paucae e S. Scriptura decerptae, quamvis omnis scriptura
utilis sit ad docendum et arguendum, tamen argumenti efficacia
et salubritate multis e clero minus conveniunt, veluti ali-
quae narrationes de Patriarchis, de Davide, plura ex Cantico ”

