Eminentissimi Praesides!

Eminentissimi ac Reverendissimi Patres!

Eminentissimus Archiepiscopus Dubliniensis in sua concione
ex hoc suggestu nonnulla dixit quae meum honorem graviter
laeserunt, quibus ut statim respondere mihi liceret, post finitam
ejusdem concionem, aut saltem sub finem congregationis gener-
alis, ea die habitae, ab Eminentissimo Praeside frustra postulavi.
Hinc est ut hodie ambonem ascendam, verba de schemate nobis
proposito in genere facturus; contra ac mihi in propositis erat;
cum pro certo habuerim, fore ut omnia ad rem pertinentia ab
aliis quam a me plenius et melius dicerentur. Veniam vestram,
Patres Eminentissimi ac Reverendissimi, imploro, si vos longiore
sermone quam afferre assueverim defatigare videar. Mihi etiam
concedatis rogo ut utar libertate quae episcopum in Concilio
episcopos alloquentem, et, ut ait BossuetiUS, futura potius quam
praesentia tempora, respicientem, deceat: confisi me a scopo sche-
matis non aberraturum, nec aliquod quod cuicunque offensionem
creare debeat, dicturum: multo minus Eminentissimo Praesuli
Dubliniensi, cui me magnis beneficiis devinctum agnosco3 quem-
que semper, a triginta plusque anniS, suspexi, et usque ad ex-
tremum vitae halitum, me suspecturum esse, spero et confidO.
Quibus praemissis rem aggredior.

-Ι,

Meas esse observationeS, numero centum triginta octo in
synopsi indicataS, in quas tam severe animadvertit Eminentissi-
mus Dubliniensis, agnos003 meque nihil in iis scripsisse quod
non senserim, et, nisi in quantum ex hoc sermone contrarium
constiterit, adhuc non sentiam, profiteor. Tria loca ex iis de-
sumpta culpavit verbis severioribus Eminentissimus Praesul:

