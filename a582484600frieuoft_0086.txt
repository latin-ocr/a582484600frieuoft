74

congregata et facta fuerit etiam de sancta Romanorum ecclesia
quaevis ambiguitas et controversia, oportet venerabiliter et cum
convenienti reverentia de proposita quaestione sciscitari, et
solutionem accipere aut proficere, aut profectum facere, non
tamen audacter sententiam dicere contra summos seniores Romae
Pontifices.»

Unde manifestum est, oecumenicam synodum VIII. credidisse,
summam ecclesiasticae potcstatiS‚ ultimum et irreformabile judicium
non fuisse a Christo collocata in unius Rom. Portificis personali
et a tota Ecclesia independenti sententia, sed in universae Ec·
clesiae suffragio et auctoritate3 ita ut synodus universalis legitime
in Spiritu sancto congregata possit etiam de Romana ecclesia
quaestionem facere et solutionem accipere, hac tamen conditione,
ut res tractetur cum convenienti reverentia et contra &ammos
senioris Romanae Pontifices audacter non pronuncictur sententia.

Innocentius ΙΙΙ. epist. ad Philippum Augustum regem de
dissolutione matrimonii sui respondet: «Non auderemus super
hujusmodi casu de nostro sensu pro te aliquid definire, propter
illam sententiam evangelicam, quam ipse Christus expressit, ut
quod¹ Deus conjunxit, homo non separet3 cum absque dubio nec
Sanctorum exempla, nec Patrum decreta intentioni tuae in hoc
articulo suffragentur. Verum si super hoc absque yeneralis
determinatione Concilii determinare aliquid tentaremuS, praeter
divinam offensam et mundanam infamiam, quam ex eo possemus
incurrere. forsan ordinis et officii nobis periculum immineret3
cum contra praemissam veritatis sententiam nostra non possit
auctoritas dispensare.» En quomodo iste Pontifex, qui de
s, Sedis potestate tam altas ideas habebat, sentiat, se apostolicum
munus exequentem, quoad applicationem sententiae Domini ad
difficilem illam matrimonii quaestionem errare posse, nisi gene-
ralis Concilii auctoritate et adjutorio suffultus rem decerneret.
Sentit ergo Pontifex, non in unius Rom. Pontificis personali
judicio constitutam fuisse a Christo supremam et irreformabilem
potestatem, sed in universalis Ecclesiae cum suo capite suffragiO,
et in hac omnium ecclesiarum et Episcoporum congregatione et
choro plenum et ultimum complementum habere promissiones,
quas Christus Ecclesiae fecit, quando dixit: Portae inferi non
praevalebunt adi-ersus eam (i. e. Ecclesiam); Vobiscum sum . . .
Spiritus sanctus in vobis erit et apud vos manebit, docebit vos
omnem veritatein5 suyyeret vobis onznia. Visum est Spiritui
sancto et nobis. Ecclesia, quae est columna ct firmamentum
veritatis ete.

