126

supervacaneam, inutilem, sed et impossibilem: et antequam de—
monstrationem aggressus esset, debuisset inquirere: quid signi-
ficet, decreta Pontificis esse a quacunque Ecclesiae cooperatione
et consensu antecedenti omnino independenter, prorsus iireforma-
bilia; an hoc significet, decreta Pontificis esse omnino indepen-
dentia, etiam ab apostolica traditione, cum enim apostolica tra-
ditio ad nos pervenerit per cooperationem universae Ecclesiae, et
ipsa traditio ecclesiae Romanae fuerit oum ista traditione univer-
sali commixta, cum traditio Romanae ecclesiae involvat traditionem
illius fidei, quae in Conciliis oecumenicis definita est: si decreta
Pontificis penderent a traditione Apostolica‚ penderent quoque
ab antecedenti Ecclesiae universae cooperatione, quod in thesi ex-
cluditur. En quomodo contradictionem involvat illa thesis: Rom.
Pontifex est infallibilis independenter a quacunque sive antece-
dente sive concomitante sive subsequente cooperatione Ecclesiae.

Ergo probatum est, falsam et imaginariam esse illam neces-
sitatem personalis infallibilitatis Pontificis. Nunc secundam par-
tem objectionis refutandam assumimUS, qua asseritur per illam
personalem infallibilitatem effici regimen Ecclesiae simplicius , et
ideo tenendum a Deo constitutum esse.

Respondemus: Deum agere quidem modo simplici, sed rerum
naturis congruente: modo simplici, sed per causas obtinendo
effectum aptas et convenienteS, non per miraculosum et extra-
ordinarium interventum. Jam vero modus iste simplex, et rerum
naturis congruens constituendi infallibile magisterium, modus
iste simplex, quo ex aptis et convenientibus causis infallibile
magisterium Ecclesiae exurgeret, ille erat, ut supra probatum est,
ut in universalis Ecclesiae a Spiritu sancto edoctae suffragio col-
locaretur suprema et irreformabilis potestaS, quia sub ordinaria
assistentia Spiritus sancti connaturali modo fiebat, ut omnes ec-
clesiae, omnes Episcopi, cum ecclesia matre imprimiS, nonnisi in
apostolica traditione, nonnisi in ipsa veritate convenire possent:
dum econtra infallibile magisterium per illam personalem et in-
dependentem unius Rom Pontificis auctoritatem fuisset quidem
modus simplex gubernandae Ecclesiae, sed minime rerum naturis
congruens, minime ex aptis et convenientibus causis connaturali-
ter exurgens, sed tantum per extraordinarium interventum divi-
nitatis, per continuum miraculum, et quidem factum absque ulla
necessitate, cum potuisset sufficere ordinaria assistentia Spiritus
sancti et suffragium Ecclesiae, quod Pontifici adeo semper praesto
est, ut per XVIII saecula nunquam in concreto potuerit definire,
quia illud Ecclesiae suffragium vel invito non occurrerit, vel non
praeluxerit.

Ergo ex scripturis, tum in se, comparatione adhibita, tum
secundum universalem interpretationem patrum et doctorum Ec-

