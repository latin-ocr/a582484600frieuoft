259

bus praefigere. Hujusmodi igitur casus· prae oculis habentes
enixe petimuS, ut voto Patrum longiorem moram desiderantium
ita deferatur, quo nullum rationabile dubium remanere queat,
quaestiones dirimendae vere et sufficienter explorari potuisse.

, 11.

Numerus tertius sic (se) habet:

« Qui ex Patribus animadversiones afferendas putaverint ,
novam verborum vel paraqr(cphoriim formulam subjicient in locum
prioris in schemate substituendam.

Hoc utile quandoque, sed non necessarium: optime siquidem
concipitur, aliquos Patres utilissimas animadversiones proponere
posse, quibus tamen non suppetant media et opportunitas uuum
vel plures paragraphos integros reficiendi et exarandi. Et hoc
eo minus necessarium est, cum deputationes speciales eo praecise
fine institutae fuerint, ut reficiendorum schematum labori inten-
derent, utpote omnibus hunc in finem auxiliis abundanter, uti
supponi potest, provisae.

III.

Numero quinto legitur: ‹< . . . . singulis Patribus distribuetur
schema reformatum una cum summaria relatione, in qua de pro-
positis ....... animadversionibus mentio fiet».

Liceat dicere summarium hanc relationem et simplicem
animadversionum mentionem, nequaquam videri sufficientem, in
rebus praesertim maximi momenti, quales imprimis sunt defini-
tiones dogmaticae. Animadversionum enim pondus ex motivis
allatis praecipue pendet, quae si non dentur, nullo modo videmuS,
quanam ratione res illustrari possint. Ubi igitur motiva talia
a Patribus voto suo adjecta fuerint: haec quoque recenseantur.
Et hoc quidem eo magis necessarium est, cum inducatur nova
methodus et veteribus Conciliis prorsus incognita, tractandi
nempe res per scripta3 cumque denegata Patribus facultate
animadversiones suas typis mandandi, alia via non supersit, qua
collatis vere consiliis res in Synodo peragantur.

Nec omittendum, quod -cujusvis Deputationis specialis, vel
ejus theologorum et secretariorum arbitrio relinquetur ex scriptis
sibi consignatis vel afferendi vel silentio praetereundi, quidquid
ipsis libuerit.

Tria ergo sunt, quae ea de re postulanda nobis videntur,
et ab aequitate Praesidum concedenda fidenter speramus,

1.⁰ Ut animadversiones omnes sedulo referantur. Alioquin
jam deputatio esset totum Concilium et in pluribus solus judex.

2ο Ut relationi et mentioni animadversionum semper adjun-
gantur motiva‚ quibus fulcitae fuerint.

17*

