192

tens, In cujus probationem adduxit locum ex Joannis XI. 27 --
verba nempe Marthae, quibus se in Christum credere professa
sit, quod de fide sensu Catholico accepta necesse est intelligere.

Optimus tamen Praesul non animadvertit in mea observatione
non agi de vera fidei supernaturalis tanquam virtutis theologicae
natura definienda, sed tantum de vi vocis «fides» qualis in dictis
Christi usurpata esse consueverit. Ex viginti novem locis Evan-
geliorum in quibus vox ista «fides» occurrit, ut inspicientibus
Bibliorum Latinorum concordantiam facile patebit, duo tantum
sunt, nempe Matth. XXIII. 23, et Lucae XVIII. 8., in quibus
vox ista «fides» pro fidei virtute theologica forsan accipienda
sit. Caetera omnia loca sensum «fiduciae» seu «confidentiae»,
seu «fidei miraculorum», exprimunt. In Lucae XXII. 32, de
quo agit-ur, hunc verum esse sensum consuetus vocis usus et
rerum adjuncta mihi suadere videbantur et adhuc videntur; et

Eminentissimus Praesul nihil adduxit quo hoc meum assertum
infirmetur.

ΙΙ.

Nunc progredior ad probandum Eminentissimum Dublinien-
sem, sua argumentandi ratione, omnem vim quam Christi verbis:
«Tu es Petrus etc.,>› inesse communiter censent theologi, iis
abstulisse. Eminentissimus Praesul negat episcopos, tanquam
apostolorum successores, universalem in Ecclesia jurisdictionem,
quam hi a Christo acceperant, habere3 quod quidem verum est,
si de singulis episcopis extra Concilium Generale dicatur, sed non
est verum, si de corpore episcoporum, sive in Concilio sive extra
Concilium intelligatur. Si potestas quae apostolis data est, in
universo mundo Evangelium praedicandi, ad ipsos sit restrin-
genda, quamvis eam ad finem usque saeculorum duraturam de-
derit Christus, probari nequit privilegium, quodcunque fuerit,
Petro per verba: «Tu es Petrus etc.,>› datum, ad suos successo-
res, Romanos nempe PontificeS, descendisse. Probatio igitur ex
verbis Matthaei XVI. 18. 19. desumpta, cadit eo ipso quod
verba Christi in ejusdem Evangelistae capite XXVIII, 18. 20.
interpretationem minus litteralem accipiant. Agitur enim in
utroque loco dc potestate ad sacrum ministerium pertinente, et
non de aliquo divinae eorum missionis signo , quale esset
miracula patrandi, linguis loquendi, aliaque hujusmodi efficiendi
facultas Aut ergo tota illa ministerialis potestas ad eorum
successores transiit, aut nulla; quod certe dici nequit. Non
ego igitur infirmavi probationem Primatus ex verbis «Tu es
Petrus etc.,» quam explicite agnovi3 sed Eminentia Sua, negando

