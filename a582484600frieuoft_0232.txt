220

suo Marte, ut dicitur, rem sedulo non examinasset: cum per
eum novum jugum fidelibus imponatur et incommoda gravissima
exinde secutura a pluribus dicerentur. Graviter illud tulit
Westmonasteriensis, injuriam dignitati et honori episcopali afferri
querens: quasi ipse neget episcopos posse errare, aut gravis
peccati reatus fore immunes, si, per incuriam oscitantiamve,
suum in hac re judicium rite efformare neglexerint.

Poteruntne acquiescere sententiae quam forsan nunquam ad
trutinam revocaverint: magistrorum in scholis dictis adhaerentes
ea fiducia quam par est discipulos doctioribus exhibere? Libellus
a Revmo. Archiepiscopo Edesseno scriptuS, et ab undecim doctis-
simis theologis Pontifici commendatUS, forsan haberi potest
tanquam nobis exhibens rationum momenta adeo gravia in pro-
bationem Pontificiae infallibilitatis, ut cum ei fidere nemo dubi-
tare debeat, ejus conclusiones tanquam totidem veritateS, extra
omnem dubii aleam positaS, accipere quis tuto possit. Non nego
doctrinam scriptoris: nec ejus bonam fidem in quaestionem vocare
volO. Possum autem probare eum hac in re non omnis erroris
immunem esse; ideoque ejus auctoritati non nimis fidendum.
Praeter exemplum jam allatum, quando de sensu verbi «Petra»
locutus sum, duo alia affero: aliud ex patrum testimoniis: aliud
ex ratiocinandi modo quo usus est.

Inter loca quae citat ex Patribus desumpta habetur vul-
gatissimus textus S. Ambrosii, quem subjungo, ex paginis 31
et 32 sumptum:

«In Psal. 40 Num. 30 haec dicit: «Ipse est Petrus cui dixit:
«Tu es Petrus, et super hanc petram aedificabo Ecclesiam meam.
«Ubi ergo PetruS, ibi Ecclesia: ubi Ecclesia, ibi nulla morS, sed
«vita aeterna. Et ideo addidit: et portae inferi non praevale-
«bunt ei: et dibi dabo claves Regni Coelorum. Beatus Petrus
«cui non inferorum porta praevaluit, non Coeli porta se clausit,
«sed e contrario destruxit inferi vestibula, patere fecit coelestia,
«Coelum aperuit, inferos clausit.» Sane si ubi est PetruS, seu
ubi sunt eius successores Romani PontificeS‚ qui omnes Primatus
praerogativas obtinuerunt, ibi est Ecelesia, et absque mortis peri-
culo vita aeterna, totum Ecclesiaeaedificium necessario in eorum
fide fundatum dicendum est: quapropter ea indefectibilis esse
debet, atque ita ipsi, portis inferi devictiS, in vera fide Christi-
fideles continenteS, eis caelestia patefaciunt».

Hunc locum sibi objecerat Reverendissimus Episcopus Aure-
lianensis in primis suis litteriS, et eo modo quo sibi conveniret,
exposuit: nihil dubitans textum Ambrosii alio quam sensu obvio
accipiendum esse, eumque revera indicare Ecclesiam cum Petro, in
rebus fidei controversis, identificari, quod nedum negaverit, aperte
agnovit. Inter alios qui praedictis litteris responsa dederint,

