251

Praeterea quae de Pontificis Romani auctoritate fidelibus tenenda
sint, Concilium Tridentinum edixit, Florentinum quoque, cujus ea de
re decretum in cunctis singulisque eo sanctius conservetur oportet,
quoniam Ecclesiae Latinae et Graecae consensu stabilitum est, atque
si Dominus ad Orientem tot malis oppressum misericordiae suae
oculos convertere dignetur, unionis restituendae fundamentum
erit. Accedit, quod hac tempestate Ecclesia adversus eOS, qui
in religionem tanquam commentum humano generi exitiale con-
surgunt, pugna sustinenda sit nova et a saeculis inaudita, ita
ut consultum minime videatur populis Catholicis tot undique
machinationibus in tentationem inductis majora quam Patres
Tridentini imponere. Caeterum prout cum omni Ecclesia Catho-
lica Bellarminus effatur: «Definitiones de fide pendent praecipue
ex traditione apostolica et consensu Ecclesia1·um»; et quamvis
ad totius Ecclesiae sententiam cognoscendam Synodus univer-
salis brevissimam sternat viam, tamen a nobilissimo ConciliO,
quod apostoli cum senioribus Hierosolimis habuerunt, Nicaenum
usque errores innumeri Ecclesiarum particularium decisionibus
successoris S. Petri totiusque Ecclesiae consensu adprobatis
profligati et extincti sunt. Indubium est, quod omnes Christi
fideles Sedis Apostolicae decretis veram obedientiam debeant,
insuper eruditi piique viri docent, quae Summus Pontifex de
fide moribusque ex Cathedra loquens constituat, etiam absque
Ecclesiarum consensu quomodocunque demonstrato irrefragabilia
esse. Attamen silentio premere non licet, graves nihilominus
superesse difficultates ex Patrum Ecclesiae dictis gestisque, genuinis
historiae documentis et ipsa doctrina Catholica enataS, quae nisi
penitus solutae fuerint, nequaquam fieri posset, ut doctrina
praedictis litteris commendata populo christiano tamquam a Deo
revelat-a proponeretur. Verum ab hisce discutiendis refugit ani-
mus, et ne ejusmodi deliberationum necessitas nobis imponatur,
Benevolentiae Tuae confidentes flagitamus, Praeterea cum inter
potiores nationes Catholicas munere episcopali fungimur, rerum
apud eos statum quotidiano noscimus usu: nobis autem constat,
. definitionem, quae postulatur, religionis inimicis nova suppedita-
turam arma ad rei catholicae etiam apud melioris notae viros
invidiam concitandam, certique sumus rem in Europa saltem
nostrarum regionum guberniis causam praebituram sive praetex-
tum in jura Ecclesiae residua invadendi.

Haec Sanctitati Tuae ea quam communi fidelium Patri
debemus sinceritate exposuimus et Tuo precamur mandato fiat,
ut doctrina, cujus sanctionem petunt, Concilio oecumenico discu-
tienda haud proponatur.

Caeterum ad pedes Tuos provoluti pro nobis et populis,

