119

sui et ordinatos ab illo iterum jussit ordinari. Postea Joannes
IX. irritavit acta Stephani VI. et approbavit acta Formosi. —-
Paulo post Sergius III. iterum irritavit acta Formosi‚ et proinde
etiam Joannis, et approbavit acta Stephani. Ergo Stephanus VI.
et Sergius ΙΙΙ. erraverunt in facto solemni, quod conjunctum
habebat errorem in doymafe: ordines sacros ab Episcopo conse·
erato et secundum formam Ecclesiae collatos propter aliquam
censuram vel degradationem esse invalidos. Legatur Auxilii de‘
ordinibus a Formoso Papa factis lib. L: et Dialogus qui in-
scribitur: Infensor et Defensor (Migne, tom. 129). Is quum a
Formoso Papa ordinatus et a Sergio III. exordinatus esset,
causam suam et validitatem ordinationum a Formoso factarum
auctoritate universalis Ecclesiae traditionis strenue defendit:
valorem sacramenti non a sanctitate vel fide ministri, sed a
Christo, cuius nomine et auctoritate agit sacerdOS, pendere; si
omnis ordinatio a Formoso profecta cassa esset, Italiae regiones
longe lateque «jam circiter viginti annos absque christiana
religione, absque sacerdotio, absque sacramentis vixerint.» Ibi
(c. 18. Dialog.) proclamat, quod pastoribus injusta jubentibus
non sit obediendum; quod excommunicatio eius rei causa tota
nulla haberetur, verba illa: quaeeunque cdlivceyeritis; quaecunque
solveritis etc. verissima esse, dummodo secundum ordinationem
Christi et non alio modo solvatur et ligetur; quod aliud sunt
pontificales sedeS, aliud Praesidentes3 quod honor et dignitas
uniuscuiusque sedis venerabiliter observanda sunt; Praesidentes
autem, si deviaverint, per devia sequendi non sunt, hoc est, si
contra fidem, vel catholicam religionem agere coeperint. Ita
loquebatur de Stephano et Sergio, qui contra catholicam fidem
et religionem valide ordinatos reordinabant, ct omnia in Ec-
clesia Dei permiscebant: et concludebant suo et sociorum nomine:
«Ideoque in sacro ordine, quo consecrati sumus, permanenteS,
praestolamur universalis Concilii aequissimum examen, auctore
illo, ad quem clamantes dicimus: Exurye Domine, et judica
causam meam. (De Ordinibus cap. 40). Qua obstinatione Joamzes
XXII. ei *sententiae addictus esset, quae docebat, animas etiam
purgatas nonnisi post resurrectionem intuitive Deum visuraS,
quot clamores excitaverit, quas turbas in Ecclesia Dei moverit,
testatur historia, quae et illud testatur, quam fortiter Gallicana
ecclesia antiquae fidei tenax restiterit. De hoc J oanne ait Bellar-
minus: «Joannem XXII. revera sensisse, animas non visuras
Deum nisi post resurrectionem. Caeterum hoc sensisse, quando
adhuc hoc sentire licebat sine periculo haereseos, nulla enim
adhuc praecesserat Ecclesiae definitio. Voluit autem Joannes
quaestionem definire, sed dum adhuc in praeparatione et consulta-

tionibus versaretur, mortuus est.» Ergo ad eas angustias Ec·-

