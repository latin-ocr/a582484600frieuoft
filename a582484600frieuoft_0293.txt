3251

dogmaticum concilii futuri in 6ο consistere videtur, ut in
solemni fidei confessione et expositione illas, potissimum eloqua-
tur doctrinas, quae 1. religionem in genere, 2 ordinem super-
naturalem salutiS, 3. auctoritatem ‘ecclesiae tuentur.

[n respectivis capitibus, quorum materia per plures theses
Syllabi indigitatur, commemoratio et confutatio errorum, qui
hodiedum late sparguntur et periculosiores sint, sua sponte con-
tinetur. —- Dogma enim de Deo creatore, de spiritualitate et
immortalitate animae, una cum consequentibus doctrinis mora-
libus necessario ejicit convellitque Pantheismum, Materialismum,
Indifferentismum dogmaticum et moralem, atque principia omnis
veri bonique defendit. —— Dogmata de Deo salvatore, de incar—
natione et Redemptione Christi, de gratia et vita aeterna intimo
suo vigore conculcant Rationalismum et mere naturalem hominis
considerationem. -- In defensione denique ecclesiae simul omnes
doctrinae, quae ejus jura, distinctionem et independentiam a
civili guberniO, legislationem, animarum regimen etauctoritatem
concernunt, etiam per partes exponi possunt.

In istis vero rebus tractandis summi momenti et vere
necessitarium esse existimamus, rectum servare modum et jus-
tos limites,

Quod ad modum attinet, omnino imitandum esse videtur,
ss, Concilium Trident, quod in decretis suis scientificas formu-
las, quantum fieri potuit, declinavit, doctrinam catholicam verbis
exponendo a terminologia philosophica plurimum remotis et sensui
communi perspicuis. Ea est mere hodierno tempore diversitas
philosophici modi loquendi, ut non paucis terminis alius ab
aliis sensus tribuatur: horum itaque usus in dogmatica defini-
tione, siquidem non absolute fuerit necessariUS, tum objectionibus
superfluis praebet materiam, tum defensores fidei cogit ad
adhaerendum peculiari formae philosophicae, quam cum fide
catholica confundi maxime est periculosum et erroneum.

Sed et limites justos servare necessarium est. Sicut caritati
christianae non leges modo, sed et consilia offeruntur, in
quibus libero voluntatis motu versetur, ita et fides non ad omnia
adstringatur per declarata et definita dogmata, Fidei est, etiam
catholicis doctrinis adhaerere, quin sint canonibus circumscriptae.
Ergo non solum ea, quae ad scholas theologicas pertinent, scho-
lis relinquantur, sed etiam doctrinae, quae a fidelibus pie tenen-
tur et coluntur, sine gravi causa in codicem dogmaticum ne

mserffituszecie ne concilium declaret vel definiat infallibilitatem

Summi PontificiS‚ a doctissimis et prudentissimis fidelibus S. Sedi
intime addictis vehementer optatur. ‘Gravia enim mala exinde
oritura timent tum fidelibus tum infidelibus. Fideles enim qui

