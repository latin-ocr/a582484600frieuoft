280

ex Theologis accersendi, praeter illos quos ex Universitate Wirze-
burgensi vocatos memorabas: idque reapse in altero ex propositis
a Te viriS, in Doctore nempe Doellinger contigisset, nisi
Summo Pontifici affirmatum esset, ipsum invitationi ad praestan-
dam hic conjunctim cum aliis operam suam minime assensurum.
Hinc vides, Eminentissime Domine, quemadmodum super littera-
rum Tuarum argumento Apostolica Sedes expositas ibidem
considerationes pro ratione opportunitatis anteiverit.

Ceterum humanissimi erga me officii partem ab Eminentia
Tua in epistola adhibitam multa gratiarum actione respondenS,

maximi obsequii mei sensus Tibi testor, et manus humillime
deosculor

Eminentiae Tuae â€™
Romae, 15. Julii 1868. humill. addict. s, v.

J. GARD. ANTONELLI.

O. Desideria Patribus Concilii Oecumenici
proponenda.

Temporum adjunctis et necessitatibus fidelium in rebus fidei
et morum sedulo consideratis sequentia capita Patribus futuri
Concilii oecumenici commemoranda et tamquam optata propo-
nenda videntur.

I. In rebus doctrinae.

Ea est aevi moderni tristissima conditiO, ut fidei doctrina
unice salutaris ab innumeris hostibus, ineffabili artium, fraudum
et violentiarum varietate ubivis terrarum non tam in singulis
doctrinis, quam in radice et origine impetatur. Non agitur de
singulis aedificii partibus, sed de ipsis fundamentis aedificii
destruendis: non aliquis dogmatum numeruS, sed omnis ordo
supernaturalis, omnis religio, ipsius Dei existentia et animae
substantia immortalitasque per late grassantem materialismum
et indifferentismum negatur vel etiam contemuitur.

Quodsi itaque potissima cura ecclesiae in eo posita sit
oportet, ut fides confirmetur, et, ubi jacet, erigatur: procul
dubio apta malo eligenda est medicina. Revera concilia oecu-
menica grassantibus erroribus semper respectivas doctrinas fidei
opposuerunt: et jure reprehenderetur belli dux, qui dum
meditullium arcis oppugnatur, 11011 istud, sed minores domos
defenderet, vel qui neglecto principali hostium exercitu, potius
leviores turmas vel dubios amicos insequeretur. Officium itaque

 

