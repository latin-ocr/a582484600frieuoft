46

synodo discuti et examinari volumuS, et ratum esse, quod rectae
fidei consonum videbitur . . . Judices hujus rei esse oportere
eOS, qui sacerdotiis ubique praesunt, et per quos ipsi in veritatis
sententia sumus et erimus.»

Examen vero et judicium «secundum ecclesiasticos canones»
fieri oportere, et Imperator fatebatur, et Episcopi consentiebant.
Illud quoque scripserat in eadem epistola Imperator: «Ut ante
sanctissimam coactam synodum communemque ejus sententiam
nihil quidquam a quopiam in ulla prorsus re privatim innovetur.»

In actione prima allata fuit epistola S. Cyrilli de fide ad
Nestorium; famosa illa epistola, quae Nestorii errorem damnabat
et a S. Coelestino expresse adprobata et confirmata fuerat: et
tamen S. Cyrillus hanc epistolam a S. Coelestino jam adprobatam
et confirmatam novo et vero S. Synodi examini et judicio sup-
ponit per haec verba: «Persuasum habeo nihil me ab ortho-
doxa fide aut symbolo Nicaeno discessisse: quare Vestram Sancti-
tatem rogO, ut coram exponat rectene et inculpate sanctoque
illi Concilio convenienter ham scripserim, an secus.» Patres
audita epistola S. Cyrilli, ordine sententiam tulerunt: «Nicaenum
symbolum et epistolam cyrilli per omnia consentanea et consen-
tientia esse.» Idem a S. Cyrillo quaesitum de epistola Nestorii,
de illa epistola, quam S. Coelestinus blasphemam et impiam pro-
nunciaverat: «Numquid, interrogatum est, haec ipsa quoque fidei
a sancta Nicaenorum Patrum synodo expositae consentanea esse
videretur, an non‘?>› Patres audita epistola ordine censent: «A
symbolo Nicaeno dissentaneam atque eo improbatam.» En judicium
Rom. Pontificis in synodis oecumenicis retractatum et novo et
vero examini, novo et vero judicio subjectum.

Sententia ita pronunciata: «Coacti per sacros Canones et
litteras sanctissimi Patris nostri et comministri Coelestini Rom.
ecclesia} Episcopi, ad hanc sententiam venimus: Dominus noster
Jesus Christus per hanc sanctam synodum Nestorium episcopali
dignitate privatum esse definit.»

Vides canones conjunctos cum Coelestini litteriS, quia non
in unius Rom. Pontificis auctoritate, sed in consensione Rom.
Pontificis cum tota Ecclesia summa ecclesiasticae potestatis et
magisterii a Christo collocata est.

Cum in actione secunda pervenissent Legati S. Coelestini,
lecta est in Concilio epistola Coelestini, quam legati ferebant
quamque supra attulimus, Qua audita *omnes Episcopi clamave-
runt: «Hoc justum judicium, Novo Paulo Coelestino, novo Paulo
Cyrillo, Coelestino custodi fidei, Coele-§tino cum synodo concordi,
Coelestino universa synodus gratias agit. Unus Coelestinus, unus
Cyrillus, una fides synodi, una fides Orbis terrarum.» ‘

Postea Legati postularunt, ut aeta relegerentur, «ut juxta

 

