40

fides; sententia erat definitiva, erat sub poena anathematis. Ergo
habebat omnes conditioneS, quas requirunt ad definitionem ex
cathedra illi, qui propugnant personalem et absolutam inerrantiam
Rom. PontificiS. Quid inde? Nec Africani Episcopi et S. Cy-
prianus in primiS, nec Cappadoces cum S. Firmiliano ¹), nec cum
S. Dionysi02) Alexandrino Aegyptii auctoritati et definitioni
S. Stephani cesserunt et sententiam mutarunt. Imo S. Cy-
prianus, ut auctoritati Stephani auctoritatem opponeret, ex Africa,
Numidia et Mauritania concilium convocavit, cui octoginta
quinque Episcopi interfuere, praesentibus etiam presbyteriS, dia-
conibus et plebis maxima parte. In initio ita S. Cyprianus:
«Superest ut de hac re, de baptismate ab haereticis collat0, quid
singuli sentiamus, proferamus: neminem judicantes aut a jure
communionis aliquem, si diversum senserit, amoventes, Neque
enim quisquam nostrum Episcopum se esse Episcoporum consti-
tuit, aut tyrannico terrore ad obsequendi necessitatem collegas
suos adigit, quando habeat omnis Episcopus pro licentia libertatis
et potestatis suum arbitrium proprium, tanquam judicari ab alio
11011 possit cum nec ipse possit alterum judicare, sed expectemus
universi judicium Domini nostri Jesu Christi, qui unus et solus
habet potestatem et praeponendi nos in Ecclesiae suae gubernatione
et de actu nostro judicandi.» Et omnes Episcopi judicaverunt
baptisma haereticorum esse invalidum: Stephanum Rom. Ponti-
ficem oppositum definientem errasse, et cum omnibus suam sen-
tentiam vellet imponere, limites suae potestatis praetergressum.
Illi ergo Episcopi agnoscebant Primatum Rom. PontificiS, sed
non eo usque extendebant, ut crederent, unum Rom. Pontificem
posse omnibus regulam fidei dictare, quam omnes Episcopi coeca
obedientia, sine proprio judicio deberent accipere: sed persuasum
illis erat, supremam Ecclesiae potestatem, supremum magisterium,
regulam fidei in omnium Ecclesiarum et Episcoporum libera con-
sensione collocata esse.

Anonymi tractatus de baptismo haereticorum in initio haec
habet: «In quo genere quaestionis, ut mihi videtur, nulla omnino
potuisset controversia aut disceptatio emergere, si unusquisque
nostrum contentus venerabili Ecclesiarum mnndum auctoritate, et
necessaria humilitate, nihil innovare gestiret.»

Ipse S. Athanasius non obstante expressa definitione S.
Stephani Rom. Pontificis, videtur existimasse, haereticorum bap-

 

¹) De Firmiliano patet ex ejus ad Cyprianum epistola. . ⁹

²) De S. D1onysi0 conf. Euseb. hist. lib. VII. cap. 7., S. Hieronymus, qui
integras literas Dionysii legerat, dicit, S. Dionysium, Alexandrinum Episcopum
in Cypriani et Africanorum synodorum dogma de rebaptizandis haereticis
consensisse.

