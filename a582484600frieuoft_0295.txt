283

in genere testium necessaria declaretur, qua lege matrimonia
stricte clandestina satis arcerentur, et matrimonium in foro
externo probari posset. Severissimam ceterum legem praecepti-
vam addendam volunt, ut matrimonium in facie ecclesiae
contrahatur, ita ut contravenientes non tantum sacramentali
absolutione indigni censeantur sed aliis quoque poenis ecclesia-
sticis multentur. Utramque opinionem sapienti Patrum Concilii

judicio proponimUS, etsi rationes pro conservando decreto Triden-
tino potiores esse videantur.

2. In multis impedimentis dirimentibus e. g. consanguini-
tatis et affinitatis 3. et 4. gradus, publicae honestatis, affinitatis
copula ex illicita saltem gradu 2. et 3.‚ cognationis spiritualiS,
dispensentiones fere semper et ex levioribus causis concedi solent,
ita ut lex irritans fere per exceptiones solas vivat et vigorem
suum exserat. Ut ansa tollatur ecclesiam cavillandi, ac si
propter taxarum quaestum haec impedimenta retineat, eorum
reductio exoptanda videtur. In ceteris arctioris gradus impedi-
mentiS, quorum dispensatio jure difficilior et rarior sit oportet,
ampliores facultates episcopis conferendae videntur, ita ut gravis-
simi tantum casus ad directum Sanctae Sedis tribunal perferan-
tur, ne longior temporis mora, ut non raro accidit, petentibus
difficultatem vel damnum afferat. Taxae vero in utroque casu
quotannis computari et collectae ad curiam per episcopum mitti
poterunt.

3. Ex sponsalibus non parva in cura animarum oritur diffi-
cultas, quum leges civiles plerumque nullum adjutorium praebeant,
quo injustus eorum violator ad satisfactionem cogi possit. Exinde
levitas et fraus in faciendis istis promissiS‚ in servandis con-
temtus. Ad praecavenda majora mala consultum videtur, aut
totam istam rem ad solum forum internum remittere, et reos
in conscientia onerare, ut satisfaciant, aut saltem formam quan-
dam solemnem praescribere, qua sola in foro externo ecclesiae
valeant, uti si coram duobus testibus vel, coram parentibus, vel
coram parocho aut magistratu inita fuerint.

B. Casuum reservatorzcum praxis impraesentiarum ea est,
quae plus oneris confesariis, quam ipsis confitentibus imponat.
Non solum judicium de contumacia, quae ad censuram incurren-
dam requiritur, haud raro anceps est, sed et onus absolutionem
procurandi ad confessarium ut plurimum devolvitur. Optant
multi, ut non nisi gravissima delicta Papali reservationi sub-
jaceant, et in ceteris casibUS, quos jus canonicum plurimos habet,
etiam in Bulla Coenae contentiS, generalis facultas Episcopis
concedat-ur, eosdem aut specialiter sibi reservandi, si necessarium
fuerit , aut facultatem absolutionis inferioribus sacerdotibus
generatim subdelegandi.

