222

Quod dicit D. Nardi verum est, ut ipse, adito loco Ambro—
sian0, expertus sum. Observetis velim locum istum adductum
fuisse ad ostendendum Petrum cum Ecclesia identificari, - quod
verum esse omnes agnoscimus, alio tamen quam schematis sensu3
non autem ad probandum Ambrosium per «Petram» Apostolum
intellexisse, de quo nullum dubium movetur. Nisi Ecclesia cum
Petro identificetur in citato loco, sensu schematis, nullum argu-
mentum in ejus subsidium praebet, quod de omnibus aliis citatis
dici debet, ex quibus nec unus sententiam illam explicite tradit,
quamvis eam ratiocinii ope ex iis deducere conetur scriptor.
Hoc solo exemplo ostenditur quam periculose aliis in veterum
locis citandis caeca fides adhibeatur; cujus insigne documentum
in Appendice ad hanc concionem invenire sit, quod, quamvis
ad quaestionem non pertineat, hoc assertum meum abunde pro-
bat, et fini quem mihi assequendum proposui, inservire potest.¹

Exemplum falsae illationis ex pagina 74 sum0‚ ubi auctor
probare intendit Concilium Constantiense agnovisse Papam supra
Concilium esse, de quo nunc non inquiro. Id probat hoc modo:

«In Synodali Epistola, quam, sacro approbante Concilio,
edidit Martinus contra errores Wicleffi et Hus, ad Germaniae
Praelatos directa, inter articulos credendos propositos unus est:
«Quod Papa sit caput Ecclesiae catholicae». Eadem igitur
habitudo Summi Pontificis est ad universam Ecclesiam, et ad
Concilium generale eam repraesentans, quae inter caput et cor-
pus intercedit3 at ex capite motum, omnemque influxum obtinet
corpus: ergo ex ipsa Constantiensi SynodO, totam vim guber—
nandi Ecclesiam generale Concilium obtinet, non immediate a
Christo, sed mediante capite Romano Pontifice: haec autem
componi non possunt, cum iis quae in Sessionis quartae, et
quintae decreto leguntur, si 60 sensu accipiantur quo ab adver-
sariis sumuntur.»

Vitium istius ratiocinationis hoc est. Papa gerit-vices Christi,
in quantum Christus ei contulerit potestatem Eum, tanquam
Caput Visibile, fidelibus repraesentandi. Christus autem totam
plenitudinem potestatis Sui Ipsius, in quantum est Caput Eccle-
siae, quae est Corpus Ejus, in allata ratiocinatione contulisse
supponitur, cum id a patronis adversantis sententiae negetur.
Quisquis delegatam potestatem exercet, non omnem Delegantis
potestatem habere censendus est: sed eam quam, adductis instru-
mentis, ei collatam fuisse ostendere possit. Motum deinde et
omnem influxum obtinere potest Ecclesia immediate a Christo
Ipso, corporis vero capite, non mediante capite visibili, nempe
Romano Pontifice, nisi constet Christum, in gubernanda sua

¹ Appendix D.

l

