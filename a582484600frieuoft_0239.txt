2'27'

APPENDIX‘
A

Excerptum ex observationibus Concionatoris.

Nec magis valent ad probandam Pontificiam inerrantiam
verba Christi ad Petrum (Lucas XXII. ll, 12.) in quibus palmare,
argumentum invenisse se putant ejus sententiae advocati. Habita
ratione rerum adjunctorum in quibus Christus ea protulit, et
verborum quae deinde ad omnes apostolos direxit, non videtur
munus aliquod ad ecclesiae regimen pertinenS, tunc Petro colla-
tum aut promissum fuisse: multo minus donum inerrantiae in
eo gerendo ei esse intimatum. Monitum erat quo eum ad immi-
nens discrimen, cui objiciendus esset, superandum hortaretur,
simulque intimatio, eum post lapsum conversum iri, et caeteros
apostolos confirmaturum. Rogavit igitur Christus pro Petr0,
qui, ut prae caeteris apostolis munere distinguebatur, prae
caeteris etiam a Satana cribrandus. petebatur, et prae caeteris
defecturus praevidebatur. Rogavit Christus ut non deficeret fides
ejus, id est, ut fiduciam, qua Christo hucusque adhaeserat, omnino
aut in perpetuum non amitteret3 et post lapsum, in se reverSUS,
id est, conversus, caeteris animos adderet. Hoc praestitit Petrus
post Domini Resurrectionem, cum eam caeteris discipulis annun-
tiavit, ut ex verbis (Lucae XXIV.) constat: Resurrexit Dominus
vere et apparuit Petro, Non igitur de fide, tanquam doctrinae
corpore, in quo sensu nunquam a Domino vox ista adhibita
videtur3 nec etiam de fide, virtute nempe theologica, qua Deo
credimuS, in quo sensu semel et iterum tantum in Ejus dictis
occurrit3 sed de fiducia qua Ei tanquam Magistro hucusque.
adhaeserat, verba Christi accipi debent. Quod si nonnulli inter
veteres, et turba recentiorum interpretum, ea verba aliter intel-
lexerint; in iisque munus Petro impositum, frat-reS, id est,
caeteros apostolos eorumque successoreS, episcopos nempe, in
fide confirmandi, invenerint, id aliis nullam imponit necessitatem'
a. simplici et litterali eorum significatione recedendi.

. 15*

