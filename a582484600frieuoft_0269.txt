Ἀ

hoc tanto negotio Te ipsum, Sanctissime Pater ‚ adeundum esse
censuimus, quippe qui a Domino ad agnos ovesque pascendum
constitutus animarum Christi sanguine redemptarum piissimam
curam habes ‚ et periculorum ipsis imminentium affectu paterno
misereris Norunt enim omnes et libentissime confitentur, sicut
corpus absque capite mutilum,¹ ita concilium Ecclesiam totam
repraesentans absque successore S. Petri fieri non posse, omnes-
que S. Sedis mandatis promptissimo obediunt aninlo. Praeterea
quae de Pontificis Romani auctoritate fidelibus tenenda sint,
Concilium Tridentinum edixit, Florentinum quoque, cujus ea de
re decretum in cunctis singulisque eo sanctius conservetur
oportet, quoniam Ecclesiae Latinae et Graecae consensu stabili-
tum est atque si Dominus ad Orientem tot malis oppressum
misericordiae suae oculos convertere dignetur unionis restituendae
fundamentum erit. Accedit, quod hac tempestate Ecclesiae adversus
eos, quiin religionem tamquam commentum humano generi exitiale
consurgunt, pugna sustinenda sit nova et a saeculis inaudita,
ita ut consultum minime videatur populis Catholicis tot undique
machinationibus in tentationem inductis majora quam Patres
Tridentini imponere. Cum enim inter potiores nationes catho-
licas munere episcopali fungamur, rerum apud eos statum quoti-
diano noscimus usu3 atque ideo nobis reapse constat, definitionem
hujusmodi, quae nulla cogente necessitate postulatur, nova
inimicis in Ecclesiam arma suppeditaturam atque apud plurimos
etiam melioris notae viros fore minus acceptam, ita ut illi
ansam assumerent reliqua Ecclesiae catholicae jura invadendi, hi
vero (quod animo nobis coram Deo et hominibus alte infixum
Tibi, Pater optime, adaperire potuimus) non absque periculo
schismatiS‚ in praecipuis religionis nostrae sanctissimae officiis
persolvendiS, ac bonis operibus adimplendis relaxarentur. Haec
Sanctitati Tuae etc. (wie in der osterreichisch-deutschen).

Datum Romae die 18. ,Ianuarii 1870.

Alexander Riccardi di Netr0‚ Arch. Ep. Taurinen. —- Turin,
Ludovicus Nazari di Calabiana‚ Arch. Ep. Mediolanen. —— Mailand,
Joannes Petrus Losanna‚ Ep. Bugellen. —— Biella‚

Laurentius Renaldi, Ep. Pinerolien. - Pinerolo,

Raphael Biale‚ Ep. Albinganen. — Albenga‚

Joannes Montixi, Ep. Ecclesien. — IglesiaS‚

Ludovicus Moreno, Ep. Ipporegien. —- Ivrea.

