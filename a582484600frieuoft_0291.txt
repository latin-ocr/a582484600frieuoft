279

conditio, ubi diversae nationes, politicis et religiosis quaestioni-
bus implicatae, porro relationes ad Gubernium prudentissima
manu indigent, desiderium movet, ut auxilium illud, quod
his quoque a concilio sperari potest, peritissimis consultoribus
praeparetur.

Haec quae animum de re gravissima movent sensa fateri
Tibi, Eminentissime Domine, pastoralis officii cogebar sollicitu-
dine, ut candidis aspirem verbis, quid ad felicem Concilii exitum,
si quidem in tanta omnium rerum commotione congregari poterit,
censeam necessarium vel opportunum. Ad Te jam, Eminentissime
Domine, dicta remitto, ut pro eximia qua excellis sapientia et
rerum, quae aguntur, scientia ea examinare, et si quid in iis
salutare vel adhibendum inveneriS, dispicere et ad beneplacitum
Tuum uti digneris

Qui cum sensu profundissimae venerationis et sacrarum
manuum osculo permaneo

Pragae dic 25. Maii 1868.
Eminentissimae Tuae Reverendissimae etc.

B. Antwort des Card. Antonelli auf vorstehendes Schreiben.

Eminentissime ac Reverendissime Domine mi Observandissime!

Accessi litteras Eminentiae Tuae ad me datas occa-sione
Oecumenicae synodi, quam Smus. D. N. Pius PP. IX. Sibi pro-
posuit celebrandam.

Quae Eminentiam Tuam ad scribendum impulit cura pro-
priam Sacri Antistitis ad Universalis Ecclesiae bonum intenti
sollicitudinem apprime refert.

Interea quae scite sapienterque in epistola animadvertebas
de multiplicis ac salebrosae materiae in Synodo tractandae prae-
ordinatione, non sine peculiari studio ac solertia adnotasti,
magnopere interesse ut ad praeliminare hoc opus tanti momenti,
permulta ac gravissima doctrinae disciplinaeque capita complectenS,
diversarum institutionum viri scientia et eruditione in primis
pollentes et pluribus hac illac Universitatibus assumantur, qui-
buscum initis investigationibuS, collatisque consiliis, melius
innotescat regionum vconditio , et congrua consulendi ratiO,
simulque discordeS, quae inter ipsos - quantumvis catholicos â€”
invaluerunt, opiniones concilientur. Id sane perspexerat pridem
Apostolica SedeS, et ad Germaniam quod pertinet, de qua
potissimum res est in Eminentiae Tuae epistola, Smi. Domini
Nostri menti nequaquam effugit opportunitas quempiam alium

