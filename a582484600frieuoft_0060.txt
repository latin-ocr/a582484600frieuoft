48

firmata est: ex auctoritate S. Coelestini Episcopi Romani, ex
consensu concilii Episcoporum occidentalium et ex consensione
totius oecumenicae synodi: id :est in congregatione et consensione
omnium ecclesiarum cum ecclesia Romana, quae omnium eccle-
siarum est mater et magistra, collocatam fuisse a Christo supre-

mam auctoritatem, supremum magisterium, ultimum irretractabile
judicium.

Concilium chalcedonense. =

Ex historia, ex actis Concilii Chalcedonensis evidenter ap-
paret, creditum a Concilio et a S. Leone Papa, supremam auc-
toritatem, ultimum judicium in consensione ecclesiarum cum
capite totius Ecclesiae a Christo posita fuisse.

Eutyches a S. Flaviano Constantinopolitanae sedis antistite
damnatUS, ad Rom. Pontificem appellavit. Leo scribit ad S.
Flavianum et jubet cuncta ad se deferri. Ubi omnia audivit,
scripsit S. Leo ad S. Flavianum celeberrimam illam dogmaticam
epistolam, in qua plenissime et lucidissime, ut ait idem S. Le0,
sacramentum Dominicae Incarnationis exponit. Sed cum postea
novi tumultus exorti essent, convocata synodus oecumenica
Chalcedone. Post lectionem autem praedictae epistolae, Reveren-
dissimi Episcopi clamaverunt: Haec Patrum fides, haec Aposto-
lorum fides: omnes ita credimus: orthodoxi ita credunt . . .
Petrus per Leonem ita locutus est. Apostoli ita docuerunt. Pie
et vere Leo docuit, Cyrillus ita docuit: Cyrilli aeterna memoria.
Leo et Cyrillus similiter docuerunt . . . Catholici ita sapimus
(Cf. Mansi, tom. VI. pag. 971.).

Unde istae acclamationes? Cur statim recipiunt, amplec-
tuntur, confirmant epistolam dogmaticam S. Leonis? Forte quia
Patres convocantur, ut nullo praehabito examine, definitiones
Rom. Pontificis accipiant et immobili fide credant? Nullo modo.
Patres fuerant convocati, ut causam a Rom. Pontifice jam so-
lemniter judicatam novo et vero examini subjicerent, ut veri
magistri et judices a Christo constituti et a Spiritu sancto edocti
eandem causam pleniore judicio judicarent et irretractabili consensu
firmarent, ut idem S. Leo scribit3 sed quia causa erat evidenS,
ut scripserat idem Leo, quia epistola Leonis apostolicae doctrinoe
et ecclesiarum praedicationi apprime per omnia consentiebat: quia
vetusta et universalis traditio in epistola Leonis resonabat: statim
clamant et manifestae veritati testimonium reddunt. Rem ita se
habere, id est: Patres clamare et amplecti epistolam S. Leonis
non ex unius et solius Rom. Pontificis auctoritate inductosÍ¾ sed
propterea quod videbant epistolam Leonis apostolicae doctrinae
conformem, patet evidenter ex actione quarta, in qua de ejusdem

 

