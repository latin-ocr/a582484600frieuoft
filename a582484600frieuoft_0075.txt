63

Archiepiscopus Constantinopoleos dixit: Inspiciens omnem vir-
tutem (i. e. significationem ac 'vim) suggestionum earum et
scrutans libros sanctorum et probabilium‘ Patrum . . . inveni
cuncta testimonia sanctorum et probabilium Patrum, quae in
eisdem suggestionibus continentur, consonantia et in nullo dis-
crepantia a sanctis et probabilibus Patribus, et consentio eis, et
sic profiteor et cred0.

Alii: Inveni eas in nullo adversari sanctis Patribus, In
eum sensum omnes sigillatim dicunt: et contra Macarium vene-
rabilem Archiepiscopum Antiochiae actum est, quia ait: «Sancta
Synodus non consentit virtuti directarum orthodoxarum sug-
gestionum ab Agathone sanctissimo Papa RomanO, quae jam et
coram vestra Pietate relectae sunt, et quas omnes consentientes
grate suscepimus.»

Constantinus Imperator epistola directa ad synodum Aposto-
licae sedis antiquae Romae per eosdem, qui illinc missi fuerant
ad synodum, ita loquitur3 «Interfuistis namque et vos cum
universali principe Pastorum, simul cum ipso divinitus loquentes
tam in spiritu quamque litera. Suscepimus enim a Sanctitudine
vestra directas nobis literas (Agathonis), quae probatae, lectae
sunt et veritatis verum stylum declaraverunt orthodoxamque
fidem depinxerunt.

Totae enim convenienter et non differenter positae sunt ad
imitationem: et tam synodicis, quam et paternis doctrinis con-
sentiunt. Neque enim negleximuS, sed diligentius eas expen-
dimus: idcirco et omnes consonanter mente et lingua concredi-
dimus et similiter confessi sumus: et tanquam ipsius divini Petri
vocem, Agathonis relationem supermirati sumus.» (Mansi tom.
XI. pag. 722.)

En quomodo Patres non censentiant in scripta AgathoniS,
nisi postquam perspexerint, in nullo ab apostolica et universali
doctrina discrepare: nec instituto examine probatae et susceptae
sint epistolae Sancti Agathonis et synodi totius Occidentalis Et
hoc cur? quia persuasum ipsis erat, non nisi in unanimi suffragio
Rom. Pontificis cum universa Ecclesia collocatum fuisse a Christo
summam ecclesiastici magisterii et judicii. .

· Idem Imperator Constantinus ad Leonem sanctissimum et
beatissimum Papam senioris Romae, epistola missa per eOS, qui
illinc directi erant a superstite Agathone 8. mem.: Cum Legati
S. Agathonis obtulissent suggestionem S. Papae AgathoniS,
eamque jussissemus «omnibus audientibus recitari, sanae nec
adulteratae fidei characterem in ea perspeximus. Perpensis enim
Evangeliis et apostolicis vocibUS, comparatisque cum ipsa iis,
quae a sanctis et universalibus Conciliis statuta ac definita sunt:
- collatis praeterea testimoniiS, quae afferebat, cum paternis libris3

