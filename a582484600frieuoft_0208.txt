196

Ecclesiam meam,» aut nonnisi tenuiter probabile, suppeditari.
Nisi certum sit per Petram, Petrum Apostolum, in propria
persona, nonm autem ut primarium Apostolum , pro omnibus lo-
quentem, intelligi debere, nullum omnino argumentum suppeditat
istud vocabulum, non dico in probationem Pontificiae infallibili-
tatis, sed etiam in subsidium Primatus Romani Episcopi. Si
majorem numerum Patrum in hac re sequi debemuS, tunc pro
certo tenendum est, per Petram, Fidem a Petro professam, non
autem Petrum, fidem profitentem, intelligi oportere. Et hic liceat
mihi insigne interpretationis minus ingenuae exemplum afferre,
quod praebet libellus a Rev. Archiepiscopo Edesseno nuper hic
Romae, singulari privilegio, editus, quod pace venerandi viri
dictum volo; cum in re tam gravi verbis clarioribuS, modo veris,
utendum sit. Libellus iste, ab undecim insignibus theologiS,
quorum agmen ducit doctissimus Pater Perrone, litteris Summo
Pontifici commendatus est, Ejusque, sine dubio, permissu exceptus
a regula quae episcopos ut inter se per typographiam sua sensa
communicarent impedit, ni velint alias quam Romae typogra-
phorum opera uti.

Allatis duabus praecipuis interpretationibuS, quae per Petram,
Petrum et Fidem Petri, intelligunt, et facta observatione, priorem
ante Arianam haeresim communem fuisse, alteram autem postea
praecipue invaluisse ob controversiam de Divinitate Christi ex-
ortam, prosequitur Reverendissimus auctor, cujus Elucubrationis
verba, paginis 7ma et SW, haec sunt.

«Quantum autem hae duae Evangelici textus expositiones
inter se cohaereant facile quisque intelliget, si haec bene per-
pendat. Ad unitatem constituendam ac conservandam Christus
Petri personam, ejusque in Primatu successores tanquam centrum
posuit, ut omnes fideles unitate fidei ac communionis simul con-
jungerentur; at quoniam unitas nedum in communione omnium
fidelium, sed praesertim in unitate fidei, quae communione potior
est, consistit, necessarium omnino erat ut non in mera Petri
persona, sed etiam in fide quam praedicavit, et Ecclesiastici
aedificii fundamentum poneretur et unitatis centrum constitueretur.
Etenim si tantum in persona Petri, et non etiam in soliditate
ejus fidei, aedificii fundamentum positum fuisset, deficiente Petri
fide, Ecclesiae unitas non servaretur et juxta professionis fidei
varietatem plures quoque efformarentur Ecclesiae. Si ergo
Christus voluit, unam esse Ecclesiam, unitate fidei et commu·-
nionis, si ad unitatem hanc perpetuo servandam in ratione
fundamenti ac centri, Petri personam posuit, ejus quoque soli·
dissimam fidem, quam professus est ac praedicavit, uti funda-
mentum ponere debuit; aliter sibi propositum finem in consti-
tuenda Ecclesia assequutus non fuisset. Quapropter cum et Petri

