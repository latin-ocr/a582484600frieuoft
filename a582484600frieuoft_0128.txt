116

quae habuerunt, nisi simplicem usum facti. Profecto directe 1100
ad fidem non pertinet, cum de hoc articulus non sit aliquis, nec
sub quo valeat comprehendi, ut patet in symbolis, in quibus
articuli fidei continentur3 nec etiam reducte, ne quasi hoc sacra
scriptura contineat3 quo negato tota sacra scriptura redditur
dubia etc.» Ita Joannes in decret. Quia quorundam, cui ultimae
assertioni ipse Joannes XXII. Decretali «Cum inter nonnullos»
oppositum definierat. Ibi enim dixerat: «hanc propositionem,
quod Christus et Apostoli in speciali non habuerint aliqua, nec
in communi» esse erroneam et haereticam, quia contradicit scrip-
turae, quae dicit, ipsos aliqua habuisse, ipsamque scripturam, per
quam fidei probantur articuli, mendacem facit: pariter aliam pro-
positionem, quod Christus et Apostoli in his, quae ipsos habuisse
scriptura testatur, nequaquam ipsis jus utendi, vel donandi, vel
vendendi competierit, damnat ut erroneam et haereticam, quia
adscribit Christo simplicem usum facti, sine jure utendi, i. e.
adscribit Christo actionem injustam.

Euyenius IV. in decret. pro Armenis circa Incarnat. et
Sacram. tradit, materiam Sacramenti ordinis esse traditionem
instrumentorum, et formam verba, quibus instrumenta traduntur,
et tamen constat ex historia, ex ritualibus et ex conciliis, Orien-
tales ecclesias ab initio ad hanc diem, et ecclesias Latinas ante
saeculum X. non agnovisse aliam materiam Sacramenti ordiniS,
nisi impositionem manuum, nec aliam formam nisi orationem,
qua Episcopus invocat Spiritum sanctum super ordinandis

Nicolaus P. Romanus in responsione ad consulta Bulgarorum
dicit, «valere baptismum, si in nomine sancto Trinitatis, vel
tantum in Christi nomine» collatus fuerit.

Cum Henricus V. Imperator privilegium a Paschali ΙΙ. per
vim extorserit, ut electi non consecrarentur, nisi ab Imperatore
per baculum prius investiti: id ita habitum, ac si Imperator in
haeresim consensisset. Itaque Lateranensi III. Concilio congregato,
Pontifex ait teste Godfrido Viterbiensi:

Me quoque Pontificem non fore jussa date,

Ordinet Ecclesia sine me, quidquid placet, inquit, at Epis-
copi nequaquam in hoc consenserunt, sed privilegium condem-
narunt, ut quod esset «contra Spiritum sanctum et canonicam
institutionem. »

Haec gesta sunt anno 1112, quo tempore Guido Archiepis-
copus ViennensiS, postea Calixtus P. P. II, Viennense concilium
habuit. Ipse Guido decretorum summam ad Paschalem Ponti-
ficem perscribit his verbis: «Igitur dictante Spiritu sancto in-
vestituram omnem rei ecclesiasticae de manu laica haeresim esse
judicavimus» etc. .

Harum decretarum a Papa confirmationem petit subditque:

 

