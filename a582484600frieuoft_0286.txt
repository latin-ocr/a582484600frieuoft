274

sententiae Theologorum minorum, idque maxime fieri solet cum
ipso decretO, quando aliquid dicendum est, quod etiam inter
Catholicos est controversum. Nonnunquam etiam sub Pio IV,
cum de reformatione ageretur, antequam decreta Patribus exami-
nanda proponerentur, Principum Oratoribus ostendebantur, qui
quod eis censura dignum fuisset visum, adnotabant, quod postea
a Legatis seu deputatis considerabantur, idque ea ratione fiebat,
ut negotia citius et facilius expedirentur. Cum vero decretum
proponitur in Generali Congregatione, exhibetur prius per
aliquot dies exemplum Patribus, ut illud commodius considerare
possent. Censurae quae in eo fiunt a Secretario adnotantur,
danturque etiam ab aliquibus in scriptiS‚ quae postea a depu-
tatis una cum Illmis. Legatis et Praesidentibus considerantur et
secundum eas quae a majori parte probantur, vel quae bene ac
jure adnotatae fuerint visae, etsi a paucis et quamquam ab uno
tantum allatae fuerint, decretum ipsum aptatur atque reformatur.
Si qua vero censura adeo gravis difficilisque esset, ut vel absque
maxima decreti mutatione aptari non posset, vel super ea depu-
tati discordes essent, tunc ejus deliberatio refertur ad totam
Synodum. Sic igitur reformato decretO, de eo data omnibus
copia iterum in Congregatione Generali illud examinandum
proponitur atque censurae super eo factae denuo a deputatis
perpenduntur, qui illud secundum eas reformant, rursusque in
plena Synodo examinatur, quod toties fit, quousque vel ab
omnibus si fieri posset, quod omni cura, studio ac diligentia
praesidentes et deputati procurant, vel saltem a longe majori
parte comprobetur. Si autem Patres vel super tota decreti
forma vel aliquo ejus capite adeo discordes essent, ut a majori
parte reprobaretur, tunc alia decreti forma concipitur, quae si
eodem modo proposita pluribus displiceret, alia atque alia vel
integra vel aliquod particulare caput vel canon formatur, quous-
que tandem, ut dictum est, Patres omnes vel major pars con-
veniat. Quod quidem aliquando ob Patrum opiniones et varias
contentiones adeo difficile factum fuit, ut decretorum expeditio
ad multos menses sessionem iterum atque iterum prorogando ·
producta fuerit, aliquando etiam ita rei de qua agebatur
gravitate expostulante, uti evenit in decreto de justificatione,
cujus examinatio omni licet diligentia ac studio suscepta quoti-
dieque fere bis in die habitis Congregationibus nonnisi decimo
mense absolvi potuit.

