205

explicationem merum effugium esse viro ingenuo omnino indig-
num. Verba suam significationem trahunt ex intentione loquen-
tis et intelligentia audientium. Nemo negare potest mentem
Bonifacii fuisse in illa Bulla, potestatem temporalem sibi vindi-
care, eamque sententiam fidelibus proponere, de salutis necessitate
tenendam. Nemo negare potest verba Bullae hoc sensu acceptata
fuisse ab omnibuS‚ qui tunc temporis vivebant. Si ei restiterint
subditi Philippi Pulchri, erant numero paucissimi, relate ad
universam Christianitatem, cum pars admodum parva Galliae
hodiernae ejus imperio parebat3 ipsique pauci auctoritatis exer-
citio potius quam ejus juri divino sese opposuisse haberi possint.
Ecclesia igitur per id tempus videtur Bullam Uvam Sanctam
assensu suo probasse, nemine fere episcoporum contra eam
reclamante.

Nunc autem ab omnibus, haud etiam exceptis ardentioribus
Pontificiae infallibilitatis advocatis, rejicitur sententia adeo solem·-
niter in ista Bulla enunciata. Testem adduco omni certe hac
in re exceptione majorem, nempe Rev.⁸¹¹¹ Dominum Martinum
Joannem Spalding, Archiepiscopum Baltimorensem, qui in opere
de quo postea dicendi occurret occasio aptior, anno 1866, Baiti-
mori impress0, postquam tres aliae ejusdem libri editiones
exhaustae fuissent, et quarta haec votis fidelium data sit, —-
sic ait:

«Dicitur tamen Papatum potestatem temporalem sibi arro-
gasse: et, medii aevi saeculiS, jus reges deponendi, eorumque
subditos juramento fidelitatis solvendi potestatem sibi vindicasse?
Esto: quid inde sequitur? An ista potestatis temporalis accessio
pro praerogativa Papatus essentiali unquam habita fuerit? Qui-
nimo, nonne habita est tanquam appendix accidentali& — rerum
adjunctorum potius sequela? Anne dantur exempla talis ita dictae
usurpationis in decem primis saeculis? Potestatem illam quis Roma-
norum Pontificum per tria haec ultima saecula aut exercuerit aut
sibi vindicaverit? Si haec duo facta certa sint, et sunt certis-
sima, unde probari possit quod Papatum agnoscere, ejus potesta—
tem temporalem 'agnoscendi necessitatem imponat? Haec certe
numquam doctrina Ecclesiae Catholicae erat: alioquin, ubi quis
possit invenire definitionem quae eam doctrinam esse declaret?¹
Quinque ex Universitatibus Catholicis celebrioribus (Sorbonna,
LovaniensiS, Duacena, Complutensis et Salmanticensis), dum a

² Hic certe falsus est auctor. Ad doctrinam constituendam non requiritur
definitio: sufficit ut sit veritas devinitus revelata, et ut talis ordinario Ecclesiae
magisterio fidelibus proponatur. At potestas illa tanquam doctrina proposita
est a Bonifacio V111, cum ‹sub salutis dispendio › declarasset eam ab omnibus
esse tenendam: Alioquin Suaresius eam pro doctrina definita habuit. -

