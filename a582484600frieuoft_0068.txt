56

ipse Acacius; deinde ad manifestam causae veritatem, quae proinde
novo concilio non indigebat: ad universalis Ecclesiae auctoritatem
et suffragium: et hanc sanctae sedi praerogativam adscribit, ut
propter suum Principatum prae caeteris omnibus sedibus unius-
cujusque synodi constitutum, quod universalis Ecclesiae probavit
assensus, exequatur et continuata moderatione custodiat, id quod
in damnatione Acacii praestiterat. «Hic, ait in eadem epistola
GelasiuS, si examinatio quaeritur, J’am judicio non erat OPUS,
posteaquam et literis suis ipse (Aeacius) consensus est, et ad
legitimum judicium vocatus adire pertinuit, si auctoritatis pondus
inquiritur, Chalcedonensis synodi tenor cum Apostolica sede con-
sentienS, et illius definitionis executio reperitur condemnati illic
erroris communicator effectuS.»

En quomodo Gelasius non ad suam tantum, sed ad auctori-
tatem synodi Chalcedonensis appellat! Et infra in eadem epistola
supremam et irretractabilem auctoritatem tantum in ea synodo
collocat, quam cuneta Ecclesia recepit, et apostolica sedes pro-
bavit: ait enim: «Male gesta synoduS, id est contra scripturas
sanctas, contra doctrinam Patrum, contra ecclesiasticas regulaS,
quam tota merito Ecclesia non recepit, et praecipue apostolica
sedes non probavit, per bene gestam synodum, id est secundum
scripturaS, secundum traditionem Patrum, secundum ecclesiasticas
regulas, pro fide catholica et communione prolatam, quam merito
recepit Ecclesia, quam maxime sedes apostolica comprobavit, et
debuerit et potuerit immutari3 bene vero gestam synodum juxta
supradictum modum, nova synodo nullatenus immutandam.» Et
infra: «Pro fide autem et veritate et communione catholica,
bona synodus vereque christiana semel acta, nulla nec potest
nec debet novae synodi iteratione convelli, sed secundum bene
gestam synodum recteque praefixam, si quis ab ejus tramite
deviarit, consequenter ac sufficienter ejus definitione plectenduS‚
meritoque illius subjacet constitutiS, nec opus est per singulos
quosque deviantes J'ureque plectendOS, novas} rursus synodos
introduci.»

Unde et illud patet, quo sensu accipienda sit illa sententia:
Apostolicam sedem de omnibus judicare, ipsam vero a nemine
judicari, de qua supra egimuS, et quam in hac quoque epistola
inseruit: et quam longe esset Gelasius ab illa doctrina, quae in
unius Rom. Pontificis personali et a tota Ecclesia independente
arbitrio collocat ultimam ‘et irretractabilem sententiam3 qui tan-
tum eam synodum agnoscit irretractabilem regulam fidei, quam
secundum apostolicam traditionem et sanctas scripturas et sanctos
Patres et ecclesiasticas regulas gestam unita recepit Ecclesia, et

quam maxime sedes Ap ostolica comprobavit. Idem inculcat
Pontifex Gelasius in epistola ad Episcopos Orientale&

