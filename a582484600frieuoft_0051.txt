39

sterium et regula fidei resultat ex harmonica unione capitis cum
membriS, ex conjunctione auctoritatis Rom. Pontificis cum auc-
toritate Episcoporum, ex unanimi praedicatione et consensione
Rom. Pontificis cum EpiscopiS. ·

Ecclesia Christi catholica, ergo ejus magisterium, ejus regula
fidei est catholica, i. e. collocata est in unanimi praedicatione et
consensione ecclesiarum, Episcoporum, qui per universum orbem
diffunduntur.

Sed haec unanimis consensio omnium Episcoporum potest
dupliciter considerari: vel quatenus residet in catholicis ecclesiis
et Episcopis sive per universum orbem diffusis: sive in Concilio
universali congregatis3 vel quatenus reassumitur in centro uni-
tatis, in Romana ecclesia, ad quam doctrinae omnium ecclesiarum
confluunt, et quae omnium Episcoporum doctrinam et prae-
dicationem sua suprema auctoritate confirmat, omnibusque
christianis credendam proponit.

IV.

Hanc nostram sententiam, nimirum non in unius Rom. Pon-
tificis personali auctoritate et a tota Ecclesia independente collo-
catam esse plenitudinem ecclesiasticae potestatiS, supremum ma-
gisterium. regulam fidei, sed in unanimi omnium ecclesiarum
cum ecclesia Rom. praedicatione et consensu, quamque ex authen-
tica ss. scripturarum interpretatione et ex perpetua traditione
Patrum ostendimus3 nunc ex perpetua et universali praxi Ec-
clesiae confirmandam assumimus.

Primo ex quaestione de rebaptizandis.

Error rebaptizantium ab Agrippino Carthaginensi Episcopo
cum Africana synodo confirmatus fuerat conciliis etiam Iconiensi
et Synadensi firmatus. Huic errori adhaesit FirmilianUS, Caesareae
in Cappadocia EpiscopUS, et Dionysius Alexandrinus. Eundem
errorem S. Cyprianus Carthaginensis Episcopus, Africae Primas,
cum omnibus Coepiscopis suis fortiter defendit et duobus cele-
bratis conciliis stabilivit. Romanus Pontifex StephanUS, ad quem
S. Cyprianus scripserat, pro muneris Apostolici ratione errorem
damnavit, et sub anathemate sanxit: «Nihil innovandum, nisi
quod traditum est ut manus illi imponatur in poenitentiam.»

Si est definitio ex cathedra, erat ista: agebat enim de
quaestione, quae consertum habebat dogma: an ad conferendum
baptisma necessaria sit fides ministri: id quod evidenter patet ex
litteris S. Stephani, Firmiliani, S. Cypriani et ex conciliis Cartha—
ginensibus Responsum S. Stephani, cum respiceret doctrinam
fidei, erat universale, et spectabat ad omneS, ad quos spectat

