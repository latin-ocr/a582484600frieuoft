38

pretationem famosi illius textus S. Irenaei, inde luculenter patet:
quia mens S. Irenaei haec est: illa est vera doctrina, quae de-
scendit ab Apostolis: et illa doctrina descendit ab apostolis, in
qua omnes ecclesiae apostolicae consentiunt: quia non potuissent
omnes ecclesiae apostolicae in unam et eandem doctrinam conve-
nire, nisi propter unam et eandem ab Apostolis descendentem
traditionem. Ideoque in tantum ex doctrina ecclesiae Romanae poterat
S. Irenaeus probare, quaenam esset vera doctrina et traditio apo-
stolica, in quantum ad hanc ecclesiam Romanam omnes conflu-
unt ecclesiae et in ipsa reassumitur traditio omnium ecclesiarum.

Si enim ideo S. Irenaeus ex doctrina ecclesiae Romanae pro-
basset, quaenam sit vera et apostolica traditio, quia ecclesiae Ro-
manae omnes debent coeco modo obedire, et ab ipsa tanquam ab
unica et suprema regula omnes ecclesiae apostolicae debent acci-
pere doctrinam: unde fit, ut doctrina ecclesiae Romanae contineat
doctrinam omnium ecclesiarum: argumentum non sumeretur ex
consensu ecclesiarum apostolicarum: quod est scopus S. Irenaei3
sed ex una et sola auctoritate ecclesiae Romanae; et tunc argu-
mentum nullam habet vim, et in primis probandum fuisset,
ecclesiam Romanam, solam ecclesiam Romanam esse infallibilem
custodem traditionis apostolicae, quod S. Irenaeus non fecit, et a
scopo totius tractationis longissime aberat.

Ideoque S. Irenaeus secundum s, scripturas et secundum ν
universalem totius antiquitatis traditionem non constituit supre-
mum magisterium, regulam fidei in auctoritate unius et solius
Rom. PontificiS, qui ex se solo, independenter a quacunque sive
antecedente, sive comitante, sive subsequente cooperatione et con-
sensu totius Ecclesiae dictet regulam fidei, quam omnes ecclesiae
et omnes Episcopi debeant coeco modo acceptare, praedicare et
profiteri, sub poena excommunicationis ab Ecclesia et aeternae
damnationis; sed in unanimi praedicatione ecclesiarum apostoli-
carum, in unanimi consensione Episcoporum collocat supremum
magisterium, regulam fidei: haec vero unanimis praedicatio et
consensio duplici modo secundum S. Irenaeum potest cognosci:
sive adeundo omnes et singulas ecclesias, sive adeundo ecclesiam
Romanam, in qua continentur, reassumuntur et concentrantur
omnes ecclesiae, quae ad ecclesiam Romanam propter potiorem
principalitatem conveniunt, ad illam adferunt propriam doctrinam
et in illa exprimuntur.

Et hic est verus et genuinus modus considerandi magisterium
Ecclesiae, quae est una et catholica. Ecclesia docens constat,
secundum institutionem Christi et universalem totius antiquitatis
traditionem, ex Petro et Rom. Pontifice, qui est caput, et ex
Apostolis et Episcopis, qui sunt magistri et judices fidei, sed
capiti subordinat13 cumque Ecclesia sit una indivisibilis, magi-

