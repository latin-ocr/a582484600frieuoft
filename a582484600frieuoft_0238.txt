226

dicuntur viri religiosi, — forsan et pii, —— qui maxime in illud
influunt3 qui, calliditati potius quam bonis artibus confisi, rem
Ecclesiae in maximum ex quo orta sit discrimen adduxerunt;
qui ab inito Concilio effecerunt ut in Deputationes Conciliares
ii soli eligerentur qui eorum placitis favere aut noscerentur ’
aut crederentur3 qui, nonnullorum ex eorum praedecessoribus
vestigia prementes in schematibus nobis propositis, et ex eorum
officina prodeuntibuS, nihil magis cordi habuisse videntur quam
Episcopalem auctoritatem deprimere, Pontificiam autem extollere;
et verborum ambagibus incautos decipere velle videntur, dum
alia ab aliis in eorum explicationem dicantur. Isti grave hoc
incendium in Ecclesia excitarunt; et in illud insufflare non
desinunt, scriptis eorum, pietatis speciem praeseferentibus sed
veritate ejus vacuis, in populos spargendis.

Zelum habentes plus quam scientiam, vellent boni isti viri
in Divini Architecti formam, aliam, ut ipsis videri posset, melio-
rem et fortiorem inducere3 cum Ipse unitati totius et unius-
cujusque partis libertati simul consuluerit3 nec etiam Vicario a
Se posito totam Suae Potestatis plenitudinem contulerit; sciens
quid esset in homine, et nolens ut aliquis in clero, id est, sorte
Ejus, quae est Ecclesia, dominaretur.

Jam frustra quaesitum est ut haec tristis controversia in
Concilio non excitaretur, et aeque quaesitum est ut non definia-
tur, nisi post examen quod de testimonio traditionis hac in re
nullum dubitandi locum relinqueret. Ut id fieret, deputatio
patrum ex utraque parte stantium, aequali numero, et suffragiis
eorum qui cum iis in sententia concordant, eligendorum, jam
ante tres fere menses postulata est ab Eminentissimis Congre-
gationis Generalis PraesidibuS, petitione ad id oblata ab insig-
niorum sedium antistitibus; quae postulatio saepius deiude ab
aliis in Congregatione Generali iterata est; et nonnullis etiam
eorum qui Pontificiam Infallibilitatem tuentur, arridere dicitur.
Agitur enim de re quae totius Ecclesiae monumenta exquirenda
exposcit, et quae animis tranquillis potius quam commotis tractari
debet. Ait quidem Eminentissimus Dubliniensis ejusmodi examen
in tempus nimis longum, ad diem usque Judicii UniversaliS, sese
extensurum. Si ita sit, melius ab omni Definitione abstinere,
quam praeproperam efformare. At dicitur3 honos et auctoritas
Sanctae Sedis definitionem exigunt, nec differri potest quin ambo
laedantur. — Respondeo verbis Hieronymi, vocabulo alio pro
notissimo «auctoritas» substituto:

MAJOR EST SALUS ORBIS QUAM URBIS. —- Dixi.

 

