37

est,» et hujus rei hanc reddit rationem: cum Ecclesia sit catho-
lica, et regula fidei debet esse catholica, sequitur enim: «Hoc
est enim vere proprieque catholicum, quod ipsa vis nominis ra-
tioque declarat, quae omnia vere universaliter comprehendit. Sed
hoc ita demum fiet, si sequamur universalitatem, antiquitatem,
consensionem. Sequemur autem universalitatem hoc modo, si
hanc unam fidem veram esse fateamur, quam tota per Orbem
terrarum confitetur Ecclesia: antiquitatem, si ab his sensibus
nullatenus recedamuS, quos sanctos majores ac Patres nostros
celebrasse manifestum est: consensionem quoque itidem, si in
ipsa vetustate omnium vel certe pene omnium sacerdotum pariter
et magistrorum definitiones sententiasque sectemur.«

S. Irenaeus lib. ΙΙΙ. cont. haeres. c. 2. constituit supremum
magisterium et regulam fidei antiquam Apostolorum traditionem,
unanimem ecclesiarum praedicationem: sed quia longum esset
omnium ecclesiarum cognoscere traditionem; sufficere cognoscere
traditionem ecclesiae Rom. in qua, quia ad ipsam propter potio-
rem principalitatem omnes ecclesiae confluunt, omnium ecclesiarum
traditio reassumitur. En ejus verba: «Traditionem itaque Apo-
stolorum in toto mundo manifestatam in omni ecclesia adest re-
spicere omnibuS, qui velint vera videre: et habemus annumerare
603, qui ab Apostolis instituti sunt Episcopi, et successores
eorum usque ad nos . . . Sed quoniam valde longum est in hoc
tali volumine omnium ecclesiarum enumerare successiones, maximae
et antiquissimae et omnibus cognitae, a gloriosissimis duobus Apo-
stolis Petro et Paulo Romae fundatae et constitutae ecclesiae, eam
quam habet ab Apostolis traditionem et annunciatam hominibus
fidem, per successiones Episcoporum pervenientem usque ad nos
indicantes, confundimus omnes 603, qui quoquo modo vel per
sibi placentia, vel vanam gloriam, vel per caecitatem et malam
sententiam, praeter quam oportet colligunt. Ad hanc enim eccle-
siam propter potiorem principalitatem necesse est omnem con-
venire ecclesiam, hoc est eos, qui sunt undique fideles, in qua
semper ab his, qui sunt undique, conservata est ea, quae est ab
Apostolis traditio.»

Secundum S. Irenaeum regula fidei est Apostolorum traditio
custodita et proposita ab ecclesiis apostolicis3 unanimis ecclesia-
rum pra-dicatio, unanimis Episcoporum consensus efficit ultimum
magisterium et supremam regulam fidei. Hanc traditionem uni-
versalem et apostolicam possumus cognoscere duplici modo, vel
examinando doctrinam singularum ecclesiarum, vel interrogando
doctrinam ecclesiae Romanae, in qua exprimuntur, reassumuntur
et concentrantur doctrinae omnium ecclesiarum3 quia omnes eccle-
siae conveniunt, confluunt ad ecclesiam Romanam, propter potio-
rem principalitatem hujus ecclesiae. Hanc esse legitimam inter-

