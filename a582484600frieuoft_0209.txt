197

persona, et fides ab eo praedicata sit Ecclesiae fundamentum,
illam ipsam petrae soliditatem, qua persona0Petri gaudet, eamdem
eius fidei esse tribuendam patet, ne, hac deficiente, totum corruat
aedificium. Utraque ergo horum Christi verborum expositio est
ejus intentioni in condenda Ecclesia optime consentanea, et una
ad alteram clarius exponendam inservit. Patres itaque priorum
saeculorum, qui ea verba ad Petri personam applicuerunt, non
solum secundam expositionem non excludunt, sed implicite sup-
ponunt3 agnoscentes enim Petri personam esse immobilem funda-
‘ mentalem petram totius Ecclesiae aedificii, iam implicite ejus
fidem quoque in eadem 'fundamenti ratione agnoscere debent,
-cum eadem fides sit‘unitatis fundamentum totius aedificii. Illi
autem qui Petri fidem petram esse in fundamento Ecclesiae a
Christo positam tradunt, Petri personam non excludunt, sed
solum qua ratione Petrus petra et fundamentum Ecclesiae intelli-
gendus sit, apertius docent3 hinc plures eorum sunt qui utram-
que expositionem tradunt, -uti videre est apud S. Augustinum.»

Omisso quod auctor in his observationibus supponat id quod
in quaestionem venit, nempe Christum Ecclesiam suam fundasse
in fide Petri personali; exindeque sequi successorum Petri in-
fallibilitatem, unum tantum notabo. Inter loca Patrum quae,
per sex septemve paginae, citat, plura sunt quae vel de Petro ·
profitente fidem, id est, de Petri fide subjectiva, vel de fide a
Petra professa, id est, de fide Petri objective sumpta, intelligi
possent. Ut autem valeret argumentum auctor probare debuit
de subjectiva, non autem, de objectiva fide Petri, Patres ab eo
citatos locutos fuisse3 id quod ostendere neglexit.

Mihi de hac interpretationum varietate cogitanti omnes posse
in unam coalescere visum cst, si ratio habeatur discriminis inter
fundamentum 0111 inaedificata sit domus quaecumque, et illud
quod in ejus aedificatione poni solet. Aedificaturus domum,
praecipue si de magna et in longum tempus duratura agatur,
prius defodit terram, usquedum ad saxum vivum, ut aiunt,
pervenerit; in quo deinde fundamenta, id est primam partem
structurae, ponit. Admisso hoc duplici sensu fundamenti, cessat
omnis ista interpretationum varietas3 pluraque loca Scripturae,
quae primo aspectu secum vix conciliari posse videantur, lucem
magnam accipiunt. Fundamentum Ecclesiae, ut ita dicam, natu-
rale et primarium, est Christus, sive Ejus Persona, seu Fides de
Divina Ejus Natura, respiciatur. Fundamentum architectonicum,
seu a Christo positum, sunt duodecim apostoli, inter quos ratione
primatus eminet Petrus3 et sic conciliantur loca Patrum qui
intellexerint eum, hac occasione, sicut contigit in ea quae post
sermonem a Christo 111 Synagoga Caphernaitica refertur, J oannls VI,
communi interrogationi omnium nomine, respondisse; et pro

