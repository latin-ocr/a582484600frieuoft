59

sententiam esse erroneam , et ipse Vigilius retractat. Quid
evidentius ,Ι

Sed videamus clarius, quomodo processerit damnatio trium
Capitulorum et praecipue epistolae Ibae. Causa quaestionis haec
erat: Constabat Ibam cum anathematizasset Nestorium, fuisse a
Chalcedonensi synodo susceptum3 sed an et ejus epistola ad
Marim fuisset a s. synodo suscepta, id erat, de quo ambigebatur.
Obscuritas rei causa fuit, ut Vigilius erraret et definitionem
dogmaticam erroneam in suo Constituto ediderit. Sed ab errore
se seduci non passa est s. synodus, et rem examine synodali
perpendens errorem deprehendit et non obstante Constituto
Vigilii damnavit. Quaesitum est diligenter, quo ritu suscipi et
probari scripta de fide solent in synodis anterioribUS, tertia et
quarta, Ephesina et Chalcedonensi. Synodi acta replicantur, et
quo examine, quo judicio, quo ritu susceptae fuerint et adpro-
batae in synodo Ephesina epistola S. Cyrilli, in synodo Chalce-
donensi famosa illa dogmatica epistola S. Leonis: diligenter
consideratum et perpensum est. (Mansi t. IX. pag. 308.)

Tum sancta synodus dixit: «Ex his, quae recitata sunt (i. e.
quo ritu epistola S. Cyrilli in Ephesina, et epistola Leonis in
Chalcedonensi synodo susceptae et adprobatae fuerint), manifestum
factum est, quomodo sanctae synodi ea, quae apud eas profe-
runtur, probare solent. Cum enim illi sanctissimi viri, qui
recitatas epistolas scripserunt, sic splenduerint (Cyrillus et Leo),
tamen epistolarum earum (v. eorum) comprobationem non sim-
pliciter, nec sine inquisitione fecerunt, nisi per omnia cogno-
vissent consonare eas expositioni et doctrinae sanctorum Patrum,
ad quam et collatio facta est.» (Mansi tom. IX. pag. 337.)
De Ibae autem epistola non ita gestum esse constabat ex actis.
Et ex alia parte examinata eadem epistola synodali examine
inventa est contraria per omnia definitioni, quam pro recta fide
Chalcedonensis et Ephesina synodus pronunciaverant. Unde
sapientissime conclusum et definitum est: Ibae epistolam esse
haereticam, a Chalcedonensi synodo nec esse susceptam, nec sus-
cipi potuisse. (Ibid pag. 345.)

Ex quibus omnibUS, ex synodali examine, quo Concilium in
damnatione epistolae Ibae processit, manifestum est: causam de
epistola Ibae fuisse dogmaticam ideoque ad universam Ecclesiam
spectantem: definire epistolam Ibae fuisse susceptam a Chalce-
donensi synodO, idem erat ac definire epistolam esse orthodoxam:
errorem facti secum involvere errorem dogmatis: ideoque defini-
tionem Vigilii in re dogmatica peccasse: quem errorem ipse
Vigilius novo Constituto retractavit. (Mansi tom. IX. p. 488.)

Ex actis Concilii V. IV. et III. manifestum est, causas a
Rom. Pontifice jam judicataS, novo veroque examini, novo veroque

