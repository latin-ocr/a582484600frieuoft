201.

Metaphoricas argutias abjiciendas duxi; sed fidem conciliorum
patrumque appellavi; quae istascum antiqua Ecclesiae Univer-
salis doctrina et praxi non cohaerere, sed eis potius contradicere
ostendit. Haec agendi ratio magis apta est ad Protestantes in
gremium Ecclesiae re‘ducendOS, quam argumenta, quorum principia
ipsi rejiciant3 et quae, quamvis Catholicis minus instructis irre-
fragabilia esse videantur, ex saeculorum trium experientia, inventa
sunt ad controversias finiendas parum apta.

Sic huic parti praesentis sermonis finem impono, argumen-
tis brevi resumptis. — Habemus in Sacra Scriptura testimonia
luculentissima missionis omnibus apostolis datae et divinae
assistentiae omnibus promissae. Haec loca clara sunt, et nullam
interpretandi varietatem admittunt. Non habemus vel unum
locum Scripturae, de cujus vero sensu non disputetur, in quo
aliquid ejusmodi Petro, seorsim ab aliis, promittatur. Et tamen
volunt auctores schematis ut Romano Pontifici, tanquam Petri
successori, asseramus potestatem, quam Petro datam fuisse nullo
certo Sacrae Scripturae testimonio probari possit, nisi in quan-
tum cum caeteris apostolis eam acceperit3 quaque ei seorsim a
caeteris vindicata, sequeretur Divinam Assistentiam ei promissam
non nisi per eum dandam esse, quamvis loca adducta ostendant,
eam ei, non alio modo, sicut nec aliis verbiS, quam caeteris
fuisse promissam. Privilegium quidem Petro prae aliis magnum
datum fuisse agnosco; nou Scriptuarum, sed totius Christianae
Antiquitatis, adductus testimonio: cujus beneficio eum infallibilem
esse constat; ea tamen conditione, ut fratrum consilio. utatur;
eorumque, in supremo hoc munere cum eo consortium, judicio
adjuvetur, et eorum, quorum caput est et OS, nomine loquatur.
Nemo tamen est qui non videat quam longe distet istud privi-
legium a votis eorum qui, haud sine contumelia adversantium,
antiquis viis Ecclesiae insistentium, Pontificiam Potestatem,
divina sua origine magnam, deinde decursu saeculorum in
immensum auctam, solam esse in Ecclesia velint.¹

¹ Litteris ad Parisiensem Archiepiscopum‚ die 24ω Octobris 1865. datis,
Pontifex sibi vindicavit Ordinariam potestatem in singulas dioceses. In
Schemate de Romano Pontifixe dieitur, ei competere ordinariam et immediatam
jurisdictionem in Universa Ecclesia Cum haec dicta sint, nulla facta distinctione
inter potestatem ordinariam seu Episcopalcm ‚ et Ordinariam Patriarchalem et
Primatialem‚ videretur sequi Pontificem esse revera Ordinarium seu Episcopum
uniuscujusque dioceseos orbis christiani. Juxta auctorem libri, De Curia
Romana, qui quindecim annos Romae vixit, Pontifex est Ordinarius exclusivus
omnium Missionum quae Sacrae Congu-errationi cle P1·opa9anda Fide subduntur ;
adeo ut non sit aliud discrimen inter VicariosApostolicos, et episcopos titulares
qui iis missionibus, praeficiantur, quam quod isti sint ordinarii, illi autem

extraordinarii Pontificis Vicarii. Die Roemische Curia BANGEN. — Miinster ⁴

1854. p. 263. -·- Sublatis Concordatis‚ quod, Pontificia. infallibilitate stabilita,

