111

cooperatione et consensu universae Ecclesiae possit imponere regu-
lam fidei.

[n quantum omnibus praeest, omnes. movet ad unitatem,
omnium sententiam confirmat, ejus definitio est regula fidei,
sed inquantum universalis Ecclesiae suffragium exprimit, vel, ut
ait S, Antoninus, inquantum est catholica determinatio facta per
Ecclesiam et summum Pontificem, inquantum est recepta, exami-
nata, adprobata ab Ecclesia universali, inquantum Pontifex
definit utens consilio et requirens adjutorium universalis Ecclesiae.
Christus non soli Petro contulit potestatem, sed et Apostolis;
summa et plenitudo ecclesiasticae potestatis resultat ex duobus
elementiS, ex aequ‘o divinis, sed inaequalibUS, et cum debita sub-
ordinatione harmonice conjunctis. Nova editio symboli, utpote
ultimum et nobilissimum exercitium ecclesiasticae potestatis et
actus ecclesiastici magisterii in suo ultimo complemento, requirit
utriusque elementi harmonicam cooperationem, involvit suffragium
totius EpiscopatUS, sive sit per universum orbem disperSUS, sive
in Concilio oecumenico congregatus, sive in Rom. Pontifice de-
finiente tanquam supremo vertice comprehensus et consertus

Adversarii adducunt nonnulla monumenta, quae praedicant
et magnificant Primatum Rom. PontificiS, et statim inferunt:
ergo haec testimonia proclamant Rom. Pontificis supremam et
infallibilem auctoritatem, et peccant contra illam regulam, quae
prohibet, quominus conclusio latius pateat, quam praemissae.

Adferunt alia pauca monumenta, quae dicunt vel videntur
dicere, Rom. Pontificem esse supremum et infallibilem magistrum
et judicem, et concludunt: ergo Rom. Pontifex habet personalem
et a tota Ecclesia independentem supremam et infallibilem auctori-
tatem, quin advertant, quippe quum Rom. Pontifex possit con-
siderari dupliciter, vel ut agens solus et independenter a qua-
cunque sive antecedente, sive concomitante, sive subsequente
Ecclesiae universae consensu, vel potius ut caput unitum mem-
brorum cooperationi et efformans cum Ecclesia universa unam
et indivisibilem personam, unum et indivisibile magisterium, uti
supremus pastor et doctor, qui omnibus praeest, omnes movet
ad unitatem, sententiam et fidem omnium confirmat, rationes
omnes exigere, ut testimonia intelligantur de Pontifice hoc secundo
modo considerato, qui est Pontifex historicuS, concretus et con-
naturaliter existens, et non de Pontifice primo modo sumpte,
qualis non existit in rerum natura, sed qualis fingitur per ab·
stractionem3 id, inquam, omnes rationes exigere, nisi oppositum
evidenter declaretur. Ac proinde iterum ex praemissis limitatis
deducunt, quod leges logicae nunquam permittunt, conclusionem
illimitatam.

Idem dicendum, quando thesim probant ex illo principio:

